<!DOCTYPE html> 
<html>
<head>
<title>Sadnja vočaka</title>
<meta http-equiv="Content-Type" content="text/html; charset=utf-8">

<meta http-equiv="content-language" content="hr">
<meta name="keywords" content="sadnja vočaka">
<link href="../_css/stylesheet.css" rel="stylesheet" type="text/css"/>
<!-- jquery -->
<script type="text/javascript" src="../_jscript/jquery/jquery-1.8.3.min.js"></script>

<script type="text/javascript" src="../_jscript/jquery/jquery-ui-1.9.2.custom/js/jquery-ui-1.9.2.custom.min.js"></script>

<link rel="stylesheet" href="../_jscript/jquery/jquery-ui-1.9.2.custom/css/ui-lightness/jquery-ui-1.9.2.custom.min.css" type="text/css" media="all" />


<script>
<!-- GA start -->
  var _gaq = _gaq || [];
  _gaq.push(['_setAccount', 'UA-28168685-1']);
  _gaq.push(['_setDomainName', 'bioraznolikost.org']);
  _gaq.push(['_setAllowLinker', true]);
  _gaq.push(['_trackPageview']);
 
  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();
<!-- GA end -->
function loadContent() 
{ 


	 $("#left_sidebar_container").load("../index.jsp #left_sidebar");
    $("#header_container").load("../index.jsp #header"); 
} 
</script>
<style type="text/css">

</style>
</head>

<body leftmargin="0" topmargin="0" onload="loadContent()">
<div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = "//connect.facebook.net/en_US/all.js#xfbml=1";
  fjs.parentNode.insertBefore(js, fjs);
}(document, 'script', 'facebook-jssdk'));</script>
<div  id="header_container">
 
</div>
<div id="main" >
 <div id="left_sidebar_container">
 </div>
<div id="content_main" style="">
<h5>﻿SADNJA VOĆAKA – DILEMA JESEN ILI PROLJEĆE?</h5>
  
<div style="float:left;width:50px;margin-left:5px;margin-top:5px"><g:plusone size="small"></g:plusone></div>
<div style="float:right;width:50px;margin-right:10px;font-size:9px">
	<div class="fb-like" data-href="http://www.bioraznolikost.org/vocarstvo/sadnja_vocaka.html" data-layout="button_count" data-width="450" data-show-faces="false" data-font="arial"></div>
</div>
<div style="clear:both;"></div>
<img src="../_img/vocke.jpg" style="float:left;width:350px;margin-left:5px;margin-right:5px">
<p style="margin:0px">
U jesen i proljeće vrtni centri su puni voćnih sadnica koje nas primamljivo motiviraju na sadnju u svojim amaterskim vrtovima i okućnicama. No, kad ih je ustvari bolje saditi, jesen ili proljeće? Najbolje je pojasniti kako se voćka ponaša u navedenim razdobljima sadnje pa je na Vama da odlučite.  
</p>
<p>
Voćke se sade u razdoblju mirovanja vegetacije. To je razdoblje nakon otpadanja lišća u jesen, pa sve do proljetnog pupanja i listanja. Ovisno o vremenskim prilikama to razdoblje može nastupiti tijekom listopada, no za toplih godina oduži se i na studeni, pa sve do ožujka (ili početka travnja za hladnih zima). U svakom slučaju promatrajte prirodu oko sebe i nakon šta okolne voćke odbace lišće pravo je vrijeme za sadnju novog voćnjaka.  U kontinentalnom dijelu jesenska sadnja se može izvršiti sve do pojave niskih temperatura. Nikako se ne smije saditi u smrznuto tlo.  U primorskom dijelu Hrvatske može se saditi čak i zimi, ako su zime blage jer su tamo ipak višlje temperature nego u kontinentalnom području.
</p>
<p>
Sadnjom u ranu jesen voćna sadnica ima povoljnije uvjete za obnovu ozlijeđenog korijena. U ranu jesen tlo je još vlažno i toplo pa odmah nakon sadnje počinje rast korijenja. Na mjestu gdje je korijen oštećen ili orezan nastaju kalusi (zaštitno tkivo koje biljka stvara na ozlijeđenoj površini) iz kojih dalje ponovno raste novi korijen. Iz korijena rastu korijenove dlačice i tako se tvori nova korijenova mreža. Tijekom jeseni i zime tlo se slegne od kiša i snijega iznad korijena pa se uspostavlja bolji kontakt tla i korijenja. Tako dobro ukorijenjena voćka ima odlične uvjete za prezimljavanje. U proljeće kada se snijeg otopi i polako se počnu dizati temperature, prije kretanja vegetacije (početka pupanja i listanja) korijen nastavlja intenzivan rast. Kada krene vegetacija tako dobro razvijen korijen uspješno transportira vodu i hranu u sve djelove voćke.  Tako posađene voćke bolje se primaju i brže rastu u prvoj godini. Ovakav način sadnje definitivno je preporučljiv u toplijim krajevima. U hladnijim krajevima mora se paziti da se sadi isključivo u ranu jesen, a nikako kasno u jesen, kad su već počeli hladniji dani. Jesenske sadnje mogu se obavljati u hladnijim područjima sa lakšim tlima, pjeskovitim i pjeskovito-ilovastim, koja imaju dobru vodonepropusnost, pa se ne zadržava voda. 
</p>
<img src="../_img/korijen_orezan.jpg" style="float:left;margin-left:5px">
<p style="width:50px;float:left;margin-top:0px;margin-right:30px;margin-left:5px">Podrezan korijen jabuke nakon kupnje u rasadniku</p>
<img src="../_img/korijen.jpg" style="float:left;margin-right:5px">
<p style="width:50px;display:inline;margin-top:0px">Korijen jabuke nakon par mijeseci</p>
<p style="clear:both;padding-top:10px">
Kasnojesenske sadnje pogotovo su nepovoljne na teškim ilovastim i ilovasto-glinenim vlažnim tlima. Umjesto uspješnog ukorijenjivanja doći će do još većih ozljeda korijenja. Voćke koje se sade u hladno i vlažno tlo neće početi s obnovom korijena sve do proljeća dok se tlo ne zagrije. U tom razdoblju na otvorenim oštečenjima korijena voćki doći će do pozeba i truljenja (oštećenja nastala prilikom vađenja iz rasadnika ili orezivanjem prije sadnje). U ovakvim područjima sigurnija je opcija sadnja u rano proljeće.
Sadnjom u rano proljeće počinje obnova korijenja i rast korijenovih dlačica prije početka vegetacije. Obnovljena korijenova mreža može opskrbljivati nadzemni dio vodom i hranom. Korijenova mreža nije tako razgranata kao kod rane jesenske sadnje pa će se nadzemni dio nešto sporije razvijati u prvoj godini sadnje. 
</p>
<p>
Kasno proljeće izbjegavajte za sadnju jer je vegetacija već počela i korijen nema dovoljno vremena za razvoj.  Kad počnu topliji dani zbog povoljne topline počinje vegetacija nadzemnog dijela, a u istom tom periodu odvija se i obnova korijenja nakon sadnje. U tom periodu nadzemni dio traži vodu i hranjiva čime ga nedovoljno razvijen korijen ne može opskrbiti i dolazi do zastoja i usporavanja rasta mlade voćke.  Pogotovo je opasno ako još i nastupi sušno razdoblje bez dovoljno padalina. Tada obavezno treba i dodatno zalijevati. Ovo je pogotovo nepovoljno u južnim krajevima koja su inače sušnija u proljeće i ljeto od kontinentalnog područja. Takve mlade voćke u prvoj godini sadnje ne postignu ni približno dobru razvijenost, pa dolaze kasnije u rodnost, a može doći i do lošeg primitka, a time i gubitka voćke.
Dakle, kod planiranja sadnje novog voćnjaka pratite temperature zraka i tla kroz nekoliko tjedana pa ćete prema tome najbolje i odabrati razdoblje za sadnju. Svake godine je različita vremenska prognoza  i kretanje temperatura. Ako tlo nije smrzlo jesenska sadnja je povoljnija nego proljetna.
</p>
 </div>
 <div id="right_sidebar">
 
 </div>
</div>
</body>
</html>
